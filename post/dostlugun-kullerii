Çok eski zamanlarda Greenland adında bir diyar varmış. Bu diyarın çok ünlü bir kralı varmış. Bu kral acımasızlığı ile bilinirmiş. Ak saçlı ve sakallı, başında kocaman bir tacı olan bu kralın iki adet kızı varmış. Bu kızların birisinin ismi Eftalya, diğerinin ismi ise Athena’ymış. Eftelya meraklı, cesur, kızıl saçlı ve kahverengi gözlü bir kız iken Athena kurallara uyan, sakin, kahverengi saçlı ve adeta bir ormana benzeyen yeşil gözleri olan bir kızmış. İsmi Edward olan bu acımasız kral kızlarına çok fazla baskı uygular, onlara çok kural koyarmış. Örneğin babadan izinsiz dışarı çıkmak yasak, arkadaş edinmek yasak gibi saçma kurallar.

Günlerden bir gün güneş daha doğmamışken Eftalya uyanmış ve biraz hava almak için toprak ile iç içe olan, yemyeşil ağaçlarla çevrili, hatta tam tepesinde büyükçe bir ağaç bulunan saraylarının balkonuna çıkmış. Eline bir kitap almış ve balkonda duran lila sandalyesine oturup okumaya başlamış. Yaklaşık yarım saat okuduktan sonra sarayın bahçesinden gelen çok yüksek bir ses duymuş. Merak edip hızla aşağıya baktığında hiçbir şey görememiş ama orada bir şey olduğuna eminmiş. Çok geçmeden çalılıklar oynamaya başlamış. Meraktan adeta ölecekmiş. Kuralları biliyormuş, babadan izinsiz dışarı çıkmak yasak falan filan… Bu kadar saçma kurallar neden var diye düşünmüş ve birden ‘’Kurallar sakız gibi çiğnenmek için vardır.‘’ demiş. Tek yapması gereken ikizini ve şövalyeleri atlatmakmış. Doğal olarak kraliyet elbisesi ile giderse çok dikkat çekermiş. Pijama ile de gidemezmiş. Elbette önce giysi odasından dikkat çekmeyen giysiler bulmalıymış. Koşarak giysi odasından birkaç kıyafet seçmiş ve en sade olanını giymiş. Tam kapıdan çıkacakken ikizinin sesini duymuş. Belli ki uyanmış ve giysi odasına doğru geliyormuş o anki panikle Eftalya bir kıyafet askısını alarak sertçe odanın bahçeye bakan camına vurmuş ve camı kırmış. Pencere bahçeye göre çok yüksekteymiş aynı zamanda kesilen cam parçaları ona zarar verebilirmiş. Buna rağmen Eftalya hiç düşünmeden camdan atlamış. Yere biraz sert bir iniş yapsa da en azından hayattaymış. Elleri kan içindeymiş ancak amacına ulaştığı için umursamamış. Kimse fark etmeden çalılara doğru ilerlemiş ve çalıya ‘’Orada birisi var mı? ‘’ diye sormuş. Tabi ki cevap beklemiyormuş ama belki içinden birisi çıka bilir diye umut etmeden de duramıyormuş. Tam çalının içine girecekken arkasından bir şövalye ‘’Prenses Eftalya kaçıyor! Yakalayın! ‘’ diye bağırmış Eftalya çok korkmuş ve kıpırdayamamış. Tam o sırada çalının içinden kapüşonun dan dolayı yüzü görünmeyen bir kız çıkmış ve Eftalya’nın elinden tutup koşmaya başlamış. Sarayın duvarına varmışlar. Şövalyeler hala peşlerindeymiş ancak kız Eftalya’yı da tutarak saray duvarının üzerinden atlamış ve şövalyeleri atlatmışlar Eftalya şok içerisindeymiş. Kıza kim olduğunu, nereden geldiğini, neden kendisini kurtardığını sormuş. Kız ise ‘’Merhaba benim adım Semira. Buraları çok bilmiyorum ve çok uzaktan geldim. Yaklaşık bir haftadır buralardayım. Onlar seni yakalamak isteyince yardıma ihtiyacın olabileceğini düşündüm.’’ demiş. Eftalya ise teşekkür etmiş ve ‘’ Neden kapüşon takıyorsun ?’’ diye sormuş. Kız ‘’Aslında fark edilmemek içindi ama şuan gerek yok. ‘’ diyerek kapüşonunu çıkarmış. Semira kızıl saçları, kahverengi gözleri ve çilleri olan bir kızmış. Ok kullanmada çok iyiymiş ve aynı zamanda da zekiymiş. Bu iki kız bir süre konuşup arkadaş olmuşlar. Böylece Eftalya bir saçma kuralı daha çiğnemiş olmuş. Hayatında ilk defa arkadaşı olmuş. Ancak konuşmaları uzun sürememiş çünkü şövalyeler birden onları bulup Eftalya’yı almışlar. Semira hiç düşünmeden onlarla savaşmaya çalışmış Eftalya’yı tutan şövalyeye bir yumruk atmış ancak hiçbir şey olmamış. Tam o sırada Semira şövalyenin elindeki yarayı görmüş ve o elinin zayıf olacağını düşündüğü için oraya tekme atmış. Şövalye bir anlık olarak Eftalya’yı bırakı vermiş ve yine bir kovalamaca başlamış. Çok geçmeden bir mağara bulup içine girmişler. Böylece şövalyeler onları yine kaybetmişler. Bu iki arkadaş birkaç gün orada kalmışlar. Semira bir köy bulma umuduyla Eftalya ile ormanda yürüyormuş. Yaklaşık yarım saat sonra bir köy görmüşler ve hemen oraya gitmişler. Çoğu köylüye Greenland Kralı Edward’ın kızının kaçtığı haberi yayılmış. Bu yüzden neredeyse herkes Eftalya’yı tanımış ancak belli etmemişler. Bir köylü evinde onları misafir etmiş. Ancak neredeyse bütün köyün düşünceleri aynıymış. Eftalya’yı kral Edward’a geri vereceklermiş. Köyde yaklaşık bir hafta kalmışlar. Günler normal normal ilerlerken köylülerden biri gidip krala haber vermiş. Haber verdikten yarım saat sonra bu kez 1-2 şövalye değil tam 10 şövalye varmış. Semira ve Eftalya’nın bunları atlatmalarının imkânı yokmuş. Buna rağmen Semira dostunu korumak için arkasına almış ve sırtındaki oku çıkararak adamlara ateş etmeye başlamış. Yaklaşık 5-6 kişiyi oklarla yere sermeye başarmış ancak bu kadar fazla şövalyeyi bir çocuğun yere sermesi imkânsız gibi bir şeymiş. Bu yüzden en sonunda şövalyeler Eftalya’yı ve Semira’yı alarak saraya götürmüşler. Kral Edward Eftalya’ya ‘’ Bu yanındaki kız kim ve neden kaçtın? ‘’ diye kızmış. ‘’Baba o benim ilk ve tek dostum! Amacım kaçmak değildi sadece dışarıya çıkmak istiyordum. ‘’ demiş. Kral Edward ‘’Kızım, sen nasıl benim yasaklarımı çiğnersin, nasıl bana saygısızlık yaparsın? ‘’ deyince Eftalya ‘’ Çünkü koyduğun kurallar çok saçma baba! Neden dışarı çıkamayayım ki! Arkadaşım neden olmasın? Ben hayatım boyunca tek seni, kardeşimi ve şövalyelerimi tanıyacağım! ‘’ diye karşılık vermiş. Kral Edward çok kızmış ve ‘’ Kuralları çiğnediğin için bütün servetimi büyüyünce kız kardeşine vereceğim! ‘’ demiş. Eftalya’’ Baba ben para değil arkadaş istiyorum deyince Edward ‘’ Eftalya! Seni çok uzak diyarlara gönderiyorum. Bana bu şekilde karşılık veremezsin. Artık seni kızım olarak kabul etmiyorum. ‘’ demiş. Eftalya’nın ikizi Athena ağlayarak ‘’ Baba ne yaparsan yap o senin kızın. Kardeşim sende keşke kurallara uysaydın. Onlar bizim için var. ‘’ demiş. Olan bitenin içinden Eftalya’yı kurtarmak için Semira ‘’ Efendim, her şeyi ben yaptım. Benim planımdı. Önce Eftalya’yı dışarı çıkması için ikna ettim, sonrada onu kaçmaya zorladım.‘’ demiş. Bütün gözler Semira’ya dönmüş. Kral Edward ‘’ O halde seni çok uzak diyarlara gönderiyorum. Eftalya benim yanımda kalacak sonuçta her şeyi ben yaptım dedin. Üzgünüm Eftalya. Neyse şimdi itiraf ettiğine göre gönderin şu kızı! Bir daha görünmesin buralarda. ‘’ demiş. Semira giderken Eftalya ile vedalaşmış ve ona cebindeki iki tohumdan birini vermiş. Ona ‘’ Canım dostum Eftalya, bu tohumu ek. Bende gittiğim yere ekeceğim. Bu tohumlardan çıkan ağaçlar dostluğumuzun simgesi olsun. Ayrı kalsak da dostluğumuz hiç bitmesin.’’ demiş. Eftalya ise kendisini kurtarmak için giden Semira’ya bu tohumu ekeceğine dair bir söz vermiş.

Yıllar sonra iki dostunda ektiği o tohumlar büyümüş, kocaman ağaç olmuş. Eftalya tam saraylarının üstüne diktiği ağacın altında diktiği günden buyana her gün oturmuş ve Semira’yı düşünmüş. İki arkadaş ayrılalı tam beş sene olmuş. Hâlâ ikisi de birbirini unutmamışlar. Eftalya ayrılışlarının tam 5. yılında Semira çok uzaklarda da olsa belki yine de görür diye düşünerek ağacın biraz ilerisine bir ateş yakmış. Semira bu ateşi çok uzak diyarlarda da olsa hissetmiş. Eftalya uyumaya giderken ateşi söndürmüş ve bu dostluk küllerinden de bir Anka kuşu doğmuş.       
